# Τα βασικά
- Έχουμε μαζευτεί για να περάσουμε καλά.
- Είμαστε καλοπροαίρετοι προς όλους.
- Η ιστορία είναι δική μας! Δεν είναι του DM. Ούτε κάποιου παίκτη. Τη γράφει όλη η ομάδα, μαζί, σε κάθε session. Δε θα μου χαλάσετε ποτέ τη ιστορία, ό,τι και να κάνετε, γιατί δεν είναι δικιά μου!
- Μη φοβηθείτε πως δεν παίξατε ή δεν κάνατε κάτι καλά. Και εγώ φοβάμαι μήπως κάνω πατάτες! Μετά σκέφτομαι πως δεν έχει σημασία γιατί... έχουμε μαζευτεί για να περάσουμε καλά!
- Συμμετέχετε στη δημιουργία του κόσμου! 
- Βάλτε στοιχεία και ιδέες σε ότι έχω αφήσει κενό στο χώρο και τον χρόνο. 
	- Κοιτάζω αν στην οροφή έχει πολυέλαιο για να κρεμαστώ.
	- Μπορώ να καταλάβω αν το πλάσμα είναι δαίμονας; Είναι; Ωραία! Υπάρχει κάποιος τρόπος να τον κάνω bind;
	- Ένα μικρό σκιουράκι κατεβαίνει από το κοντινότερο δέντρο και έρχεται κοντά μου.
	- Ο αέρας φυσάει και η κάπα μου ανεμίζει.
	- Πάω στο ζητιάνο που κάθεται στην άκρη του δρόμου και του ζητάω να μεταφέρει ένα μήνυμα στον τάδε για ένα ασημένιο.
- Σε όλα τα παραπάνω, το default response είναι "Ναι!". Λογικά δε θα μιλήσω καν (οπότε συμφωνώ και προχωράμε παρακάτω), ΑΛΛΑ... 
- Αν κάτι δεν γίνεται, ή πάει πολύ στραβά στην ιστορία, θα σας πω ευθέως όχι.

# Ο DM θα φροντίσει ο καθένας να έχει...
- Χρόνο στο spotlight.
- Δικό του side-story! Θα προσπαθήσω να χρησιμοποιήσω τα backgrounds (Ideals, Bonds, Flaws, Secrets, Small Story, Personal Trinket) όσο περισσότερο γίνεται για να φτιάξω για κάθε χαρακτήρα τουλάχιστον ένα προσωπικό side story. Με αυτόν τον τρόπο ο χαρακτήρας θα δεθεί στην ιστορία και θα έχει προσωπικό κίνητρο να ακολουθήσει όσα συμβαίνουν.

# Οι Παίκτες
- Αν υπάρξουν τριβές μεταξύ των ηρώων (και ίσως το έχω οργανώσει εγώ χεχε), αναγνωρίζουμε πως αυτά είναι μέρος του παιχνιδιού. Κοιτάμε οι χαρακτήρες μας να αντιδρούν με τέτοιο τρόπο ώστε να μένουν true στο RP τους αλλά και να υπάρχει ένας τρόπος να διατηρηθεί η συνοχή της ομάδας.
- Αναγνωρίζουμε πότε ένας χαρακτήρας έχει spotlight και προσπαθούμε να μην του το κλέβουμε (εκτός αν υπάρχει λόγος).
- Διάβασμα για το σπίτι:
    - Κρατάω μια wishlist με events (short-term & long-term) για κάθε χαρακτήρα. Αν έχετε ιδέες για το τι θα θέλατε να συμβεί στο χαρακτήρα σας και πως, πείτε μου!
    - Κρατάω μια wishlist για Items! Δώστε ιδέες.
    - Θα ήταν πολύ χρήσιμο να με ενημερώνετε όποτε θέλετε με τις σκέψεις και τους στόχους του χαρακτήρα σας.
    - Είναι υπεύθυνοι για το level-up, να γνωρίζουν τους κανόνες της class τους κλπ


# Ο Χαρακτήρας μας
- Είναι adventurer στην ψυχή. Δε θα έπαιρνε το δρόμο της περιπέτειας αν δεν τον έτρωγε κάτι μέσα του να εξερευνήσει/ρισκάρει. Αν είναι couch potato, δεν άξιζε να πάρει το γράμμα για το Hogwarts!
- Έχει μοναδικό ρόλο στην ομάδα. A rogue's gotta rogue. A cleric's gotta pray. A wizard's gotta be the wise one. Εννοείται πως οι υπόλοιποι μπορούν να κάνουν fill in. Προσπαθούμε όμως να αναγνωρίσουμε και να δώσουμε και σαν players το κατάλληλο spotlight.
- Δεν θα θέλει να προδώσει την ομάδα οριστικά και αμετάκλητα. Φροντίζουμε να υπάρχει επιστροφή από πιθανές τέτοιες καταστάσεις. Είμαστε εδώ για να περάσουμε όλοι καλά!
- Οι παίκτες δεν γνωρίζουν όσα ξέρει ο χαρακτήρας τους (Player vs Character knowledge).
- Θα αναφέρω μπροστά σε όλο το τραπέζι πράγματα που θα ήξερε μόνο ο συγκεκριμένος χαρακτήρας. Οι υπόλοιποι παίκτες, που ακούν ό,τι γίνεται, θα παίξουν σαν να μην είναι ενήμεροι.
- Μην αγχωθείτε με το alignment. Οι πράξεις καθορίζουν το alignment (εάν χρειαστεί αλλάζουμε το alignment) και όχι το ανάποδο.

# Do (not?) split the party!
Είναι οκ να σπάμε το party όταν: 
- Οι χαρακτήρες κερδίζουν χρόνο in-game κάνοντας πράγματα παράλληλα.
- Οι χαρακτήρες θέλουν να κάνουν κάτι που έχει νόημα στην ιστορία μόνο για ένα μέρος της ομάδας ή στο προσωπικό side quest - story.

Ωστόσο, κρατάμε σε μία άκρη του μυαλού μας ότι πάντα:
- Πρέπει να υπάρχει ένας λόγος να "τρέξουμε" τον DM να juggle-άρει σκηνές.
- Να πάρουμε την "κάμερα" για όσο χρειαστεί από την υπόλοιπη ομάδα.

# Θάνατος
- Οι χαρακτήρες μπορεί να πεθάνουν. Είναι κομμάτι του adventuring. 
- Δεν πρόκειται να σκοτώσω χαρακτήρα (λογικά) επειδή δεν έκατσαν οι ζαριές ή έφερε μια φορά 1. 
- Ένας χαρακτήρας μπορεί όμως να πεθάνει από σειρά λανθασμένων αποφάσεων ( δική του ή της ομάδας ).
- Αν πεθάνει χαρακτήρας, συνεννοούμαστε για το πόσο έτοιμοι είμαστε να του βάλουμε μόνιμη ταφόπλακα και το πολύ-πολύ φτιάχνουμε καινούριο χαρακτήρα. Ευτυχώς, στον κόσμο του D&D υπάρχουν πολλοί τρόποι οι νεκροί να γυρίσουν πίσω!

# Κι αν φανώ χαζός;;;
- Υπάρχουν δύο τρόποι να πεις τι κάνει ο χαρακτήρας σου: πρώτο και τρίτο πρόσωπο. Και τα δύο αποδεκτά!
- Προσωπικά, δε θα ντραπώ να μιλήσω με παράξενες φωνές, να κάνω τρελές φάτσες και τέλος πάντων να το ζήσω. Καλώ και εσάς να κάνετε το ίδιο! Είμαστε όλοι παιδιά!
- Δεν υπάρχουν χαζές ιδέες! Ίσως υπάρχουν ιδέες που δε μπορώ στα πλαίσια της ιστορίας να πραγματοποιήσω. Θα κάνω όσα μπορώ! Πείτε ό,τι σκέφτεστε!


