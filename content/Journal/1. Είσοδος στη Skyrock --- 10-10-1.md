Game world => 10/10/1 - Real World => 15/09/24

## Απογευματινό ταξίδι στην Skyrock

Η ομάδα κατευθύνθηκε προς την Skyrock, όπου ήρθαν αντιμέτωποι με μια ετοιμόρροπη γέφυρα που ήταν υπό τον έλεγχο goblins. Στη μάχη που ακολούθησε, κατόρθωσαν να τα εξουδετερώσουν. Τρία από αυτά είχαν μείνει αναίσθητα. Είναι η εκτέλεσή τους ηθικά σωστή; Είναι ο Νάολιν εντάξει με αυτό;

  

## Γνωριμία με τον Άντεν και καχυποψία των ντόπιων

Στην πύλη της πόλης συνάντησαν τον Άντεν, ο οποίος φαινόταν τρομοκρατημένος από το ενδεχόμενο να τον ακούσουν. Παρά την καχυποψία που έδειξαν οι ντόπιοι στην ομάδα όταν εισήλθαν στο "Απύθμενο Καζάνι", μια ταβέρνα της πόλης, οι ήρωες περίμεναν υπομονετικά τον Άντεν.

  

## Η δεύτερη συνάντηση με τον Άντεν

Ο Άντεν, προσέγγισε τον Λούσιαν στον πάγκο της ταβέρνας και του ζήτησε να τον ακολουθήσει σπίτι του. Ο Λούσιαν βγαίνοντας κρύφτηκε περιμένοντας οι ντόπιοι να τον ακολουθήσουν. Ανεβαίνοντας στη σκεπή ενός κοντινού σπιτιού, όταν συνειδητοποίησε ότι ένας άλλος τους ακολουθούσε, έδρασε ακαριαία και τρομοκράτησε τον περίεργο πετώντας του ένα μαχαίρι. Στη συνέχεια, μίλησε με τον Άντεν, ο οποίος αποκάλυψε ότι υψηλά ιστάμενα πρόσωπα της πόλης ενδέχεται να εμπλέκονται στις μυστηριώδεις εξαφανίσεις. Προειδοποίησε τον Λούσιαν να μην αποκαλύψουν γιατί ήρθαν στην πόλη. Ο Άντεν ανέφερε επίσης ότι παρόμοια γεγονότα είχαν συμβεί πριν από 100 χρόνια. Μετά από μια νύχτα γεμάτη αλληλοσφαγές, η πόλη ξύπνησε ήρεμη, με την υπόθεση να έχει λήξει χωρίς περαιτέρω συνέπειες.

  

## Ο Νάολιν και η παγίδα

Την ίδια ώρα, ο Νάολιν ακολούθησε κάποιον που απομακρύνθηκε από την ομάδα, μόνο για να καταλήξει σε παγίδα. Παρά την επικίνδυνη κατάσταση, κατόρθωσε να ξεφύγει και επέστρεψε στους συντρόφους του.

  

## Άβολος διάλογος με τους ντόπιους και το περιδέραιο

Οι υπόλοιποι της ομάδας συνέχισαν την αμήχανη συζήτηση με τους πολίτες. Ο Μάγος Μπέλουραθ παρατήρησε έναν από αυτούς να αγγίζει διακριτικά ένα περιδέραιο, το οποίο αποτελούνταν από πλεγμένα κλαδιά και ένα νύχι κορακιού. Ο μάγος πιστεύει πως το χρησιμοποιεί για προστασία από δαιμονικές επιρροές (possession).

  

## Ανασύνταξη και επιλογές

Η ομάδα ανασυγκροτήθηκε στο δωμάτιο που είχαν νοικιάσει, συζητώντας τις επόμενες κινήσεις τους. 
- Συνάντηση με σερίφη Αϊλίν
- επίσκεψη στη θεραπεύτρια που κατασκεύασε το περιδέραιο
- επίσκεψη στον Ναό του Λαθάντερ στην πόλη